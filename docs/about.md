---
layout: page
tud_title: A Magyar Tudomány Ünnepe 2020
tud_slogen: Jövőformáló tudomány
permalink: /about/
---

<p style="text-align: center; font-weight:bold;">Magyar Tudomány Ünnepe a BME-n</p>

<p style="text-align: center; font-weight:bold;">2020</p>

<p style="text-align: justify">A Magyar Tudományos Akadémia (MTA) 2020 novemberében 17. alkalommal rendezi meg a hazai tudományos élet kitüntetett eseményét, a <b>„Magyar Tudomány Ünnepe 2020”</b> című országos és határon túli programsorozatot, amelynek idei mottója: <b>„Jövőformáló tudomány”</b>.</p>

<p style="text-align: justify">A kiemelt programok egyfelől az újtípusú koronavírus-járvány okozta helyzetből való kiutat vázolják a tudomány eszközeivel, másfelől az életminőség fenntartását célzó tudományos kutatás rendszerszerű tevékenységét ismertetik, és az átütő tudományos felfedezéseken keresztül kívánnak irányt mutatni a társadalom és a döntéshozók számára a várható jövőképről.
Az idei rendezvénysorozat kiemelt értékként hirdeti a tudomány rendszerközpontú szemléletét, amely lehetővé teszi, hogy amennyiben a tudomány időnként szükségszerűen meghaladja a korábbi eredményeit, alkalmazkodni lehet hozzá társadalmi szinten is. Ez a rendszerközpontú szemlélet jelenti többek között a tudomány stabilitását a társadalom számára, és ezáltal teremt időtálló értéket a tudományos eredményeket felhasználók számára.</p>
<p style="text-align: justify">
A tudományünnep másik kitüntetett célja, hogy hangsúlyozza a perspektívaváltás létjogosultságát az új tudományos módszerek és a paradigmaváltással együtt járó szemléletváltozás kialakításában. Napjainkban nem elegendő a közeljövő eredményeit előrevetíteni, mert a fenntarthatóság nagyobb távlatokban mérhető. Ez a felelős tevékenység folyamatos együttműködést feltételez és kíván az egyetemek, a tudományos szervezetek, a kutató- és fejlesztő hálózati intézmények, az ipari kutatóhelyek és a kormányzati szervek képviselői között, összhangban az MTA küldetésével.</p>
<p style="text-align: justify">
A tudományünnep további célja, hogy azt az értékrendet hirdesse, miszerint az anyanyelvre épülő, versenyképes tudás megteremtése a nemzeti összetartozás alapja, a fejlődés szempontjából tekintve nemzeti érdek, melynek elősegítése kitüntetett célkitűzése az Akadémiának.</p>

<p style="text-align: justify">
A mottó a kutatói pálya legfőbb motivációját is hangsúlyozza, a kutatói tevékenységnek azokat az eredményeit hozza a fiatalok látóterébe, amelyekkel kivételes esetben megváltoztathatják az emberek életét.</p>

Kiemelt témakörök:

- az aktuális víztudományi kérdésekre vonatkozó megoldási alternatívák a döntéshozókkal együttműködésben;
- az 5G-sugárzás komplex egészségügyi, társadalmi, technológiai, fizikai hatása;
- kutatónők a járvány frontvonalában;
- alapkutatás–fejlesztés–innováció kapcsolata a vakcinatervezésben;
- az emberiség történetét meghatározó nagy járványok;
- hálózatmodellek a koronavírus-járvány kivezetésének szolgálatában;
- a környezet és a gazdaság szimbiózisának lehetőségei és kihívásai a járványhelyzet után;
- a digitalizált oktatás jelene és jövője;
- az anyanyelvi megértés elmélyítésének lehetőségei;
- a napkitörések vizsgálata és lehetséges hatásuk a földi infrastruktúrára a jövőben

További információ itt érhető el:

[http://mta.hu/tudomanyunnep](http://mta.hu/tudomanyunnep)

<p style="text-align: justify">A Magyar Tudomány Ünnepe alkalmából a Budapesti Műszaki és Gazdaságtudományi
Egyetemen a <a class="home-url" rel="author" href="{{ "/tudunnep/2020" | relative_url }}">tartalomban</a>részletezett tudományos események kerülnek
megrendezésre.</p>

Szeretettel várjuk minden rendezvényünkön.


