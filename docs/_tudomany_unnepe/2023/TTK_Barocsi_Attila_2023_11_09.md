---

title: Eötvös napok Miért nem fagy meg a madarak lába?
tud_tipus: Előadás
tud_tudomanyterulet: Természettudományok, fizika, biofizika
tud_idopont: 2023. november 9.-11.
tud_helyszin: Eötvös József Gimnázium, 1053 Budapest, Reáltanoda u. 7.
tud_intezmeny: BME TTK Fizikai Intézet Atomfizika Tanszék és a budapesti Eötvös József Gimnázium 
tud_kapcsolattarto: Barócsi Attila, PhD, barocsi.attila@ttk.bme.hu, 30-8550-414
tud_url: https://www.ejg.hu/utemterv-aktualis/
date: 2023-11-09 - 11.
---
Tervezet: A madarak lábában meglepően hatékony rendszer alakult ki a környezet felé történő hőveszteség minimalizálására. Az ellenáramú hőcserélő egy olyan rendszer, ahol a két áramló közeg áramlási iránya ellentétes egymással és ezáltal jelentősen hatékonyabb a hőcsere, mint a más struktúrájú rendszerekben. Az előadással és a hozzá bemutatott, középiskolás TDK munka során elkészített kísérlettel igyekszem átadni ennek az evolúciós vívmánynak a működését középiskolások számára is érthető módon. Az előadásban szó lesz még az ellenáramú hőcsere jelenségéről általánosan, valamint annak további előfordulásairól a természetben, illetve a köznapi életben. Az előadás hozzásegít a hőátadás különböző módjainak megismeréséhez, az elmélet és gyakorlat összekapcsolásához, illetve a biológiai rendszerekből szerezhető inspirációk köznapi alkalmazásaihoz.
