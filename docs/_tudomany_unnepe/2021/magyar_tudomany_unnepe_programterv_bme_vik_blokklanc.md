---
layout: collection
tud_title: A Magyar Tudomány Ünnepe 2021
title: "Digitális jegybankpénz és blokklánc alapú ipari innováció"
tud_tipus: Szimpózium
tud_tudomanyterulet: Informatika
tud_idopont: 2021. november 29. 16:00 és 18:00 között
tud_helyszin: I épület 019 terem
tud_intezmeny: BME Villamosmérnöki és Informatikai Kar
tud_kapcsolattarto: Villamosmérnöki és Informatikai Kar, Kocsis Imre, kocsis.imre@vik.bme.hu, Gönczy László, gonczy.laszlo@vik.bme.hu
tud_url: https://www.bme.hu/node/9080
date: 2021.09.29
---
A blokklánc alapú elosztott főkönyvi rendszerek (Distributed Ledger Technology, DLT) egyre több gazdasági területen jelennek meg, mint a "hiperösszekötött” gazdaság szervezetközi együttműködéseinek támogató platformja. A DLT-k a résztvevők számára különösen megbízható, megosztott közös főkönyvet biztosítanak a blokklánc konstrukción keresztül; az ún. okos szerződésekkel programozhatóság pedig az együttműködés szabályainak transzparenciáját biztosítja minden résztvevő számára.

Az utóbbi években szinte az összes nemzeti és nemzetközi központi bank aktívan vizsgálja egy új, központi banki kibocsátású pénzeszköz, a digitális jegybankpénzek (DJBP; Central Bank Digital Currency, CBDC) bevezetésének lehetőségét. A szimpózium bemutatja, hogy várhatóan milyen új, innovatív, és sokszor diszruptív lehetőségeket fognak megnyitni a DJBP-k a jövő szervezetközi együttműködéseiben - a BME és a Magyar Nemzeti Bank kutatási együttműködésének keretében kifejlesztett, CBDC rendszer és erre épülő ipari IoT szolgáltatások prototípusain keresztül.

Az innovációs lehetőségek mellett rámutatunk néhány kulcsfontosságú DLT műszaki tervezési kihívásra és azok a BME-n is aktívan kutatott megoldási lehetőségeire, mint a teljesítményre tervezés, az elosztott főkönyv tartalmi helyességének biztosítása és a munkafolyamatok blokklánc-támogatásának automatizált megvalósítása.

Részvételi szándékukat kérjük, jelezzék előre a következő regisztrációs űrlapon:https://forms.gle/xawt1yEVFVqSUThf6