---
layout: collection
title: 6G technológia - Rádiós kommunikáció 2030
tud_title: A Magyar Tudomány Ünnepe 2021
tud_tipus: workshop
tud_tudomanyterulet: Infókommunikáció
tud_idopont: 2021. november 11.
tud_helyszin: online
tud_intezmeny: BME AUT
tud_kapcsolattarto: Hajós-Wisinger Borbála, Wisinger.borbala@bme.hu
tud_url: 
date: 2021-09-11
---
Az 5G hálózatok kereskedelmi telepítését közel tíz éves fejlesztés és tervezés előzte meg. Nyilvános 5G szolgáltatás már a világ számos országában, így Magyarországon is elérhető, bár az 5G technológia egyes elemeinek fejlesztése még tovább folytatódik, és a szabványosítása várhatóan még évekig tart. A szakemberek azonban látják, hogy melyek azok a hálózati funkciók és szolgáltatási igények, amelyeket az 5G sem tud kielégíteni. Annak érdekében, hogy meghaladjuk az 5G korlátait és a mobil távközlés meg tudjon felelni a jövőbeni extra műszaki és alkalmazási követelményeknek, egy diszruptív hatodik generációs (6G) rádiós rendszerre van szükség. A 6G-ben rejlő műszaki és innovációs lehetőségeket felismerve a világ vezető egyetemei, kutató intézetei és távközlési cégei hozzáfogtak az 5G-re épülő, de azon túlmutató rendszer kutatásához és fejlesztéséhez, amely várhatóan elvezet a 2030 utáni évtized rádiós technológiájához.<br>
A magyar gazdaság versenyképességének erősítése érdekében kiemelten fontos, hogy Magyarország, a hazai kutató-fejlesztő intézetek és innovatív vállalkozások bekapcsolódjanak a 6G technológia létrehozására irányuló globális és európai KFI programokba. Ennek a folyamatnak a kezdeményezésezére, a hazai 6G KFI együttműködés kialakításának az elősegítése érdekében a Budapesti Műszaki és Gazdaságtudományi Egyetem Felsőoktatási és Ipari Együttműködési Központja (BME FIEK), Villamosmérnöki, valamint Informatikai Kara (BME VIK) online workshop-ot tart a 6G távközlési technológiáról.