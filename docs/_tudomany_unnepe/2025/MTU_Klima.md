---
layout: collection
tud_title: A Magyar Tudomány Ünnepe 2025
title: Klímától kultúráig – a fenntarthatóság arcai
tud_tipus: Konferencia és kerekasztal-beszélgetés
tud_tudomanyterulet: Gazdaság- és társadalomtudomány, regionális tudomány, környezetgazdaságtan
tud_idopont: 2025. november 25. (kedd), 13:00-15:00
tud_helyszin: Budapesti Műszaki és Gazdaságtudományi Egyetem Gazdaság- és Társadalomtudományi Kar (BME GTK), Q épület (1117 Budapest, Magyar tudósok krt. 2.)
tud_intezmeny: Budapesti Műszaki és Gazdaságtudományi Egyetem Gazdaság- és Társadalomtudományi Kar (BME GTK)
tud_kapcsolattarto: Szalmáné Dr. Csete Mária, csete.maria@gtk.bme.hu
tud_url: https://www.gtk.bme.hu/blog/klimatol-kulturaig-a-fenntarthatosag-arcai/
date: 2025-10-25 13:00
---
A rendezvény a Magyar Tudományos Akadémia 200 éves
jubileumához kapcsolódóan a fenntarthatóság
multidiszciplináris dimenzióit vizsgálja. A BME
Gazdaság- és Társadalomtudományi Kar kutatói a
tudományos párbeszéd és a generációk közötti tudásátadás
jegyében öt tematikus blokkban mutatják be az MTA
Fenntartható Fejlődés és Technológiák Nemzeti Program
„Fenntartható technológiák gazdasági és társadalmi
vonatkozásai” című alprogramjához kapcsolódó kutatási
eredményeiket.
A program célja, hogy bemutassa a körforgásos gazdaság,
klímainnovációk, a társadalmi reziliencia, a gazdasági
fordulatok és a szakpolitikai integráció aktuális kutatási
irányait, kiemelve a tudomány felelősségét a jövő
formálásában. A tudományos ülésen senior és junior
kutatók előadásai, kerekasztal-beszélgetés és interaktív
párbeszéd várja a résztvevőket.