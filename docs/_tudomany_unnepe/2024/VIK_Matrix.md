---
layout: collection
tud_title: A Magyar Tudomány Ünnepe 2024
title: Mátrix újratöltve – Az ember digitális tükörképe
tud_tipus: előadás
tud_tudomanyterulet: IKT/biotech
tud_idopont: 2024.11.21. 15:00-16:30 
tud_helyszin: BME, Q. épület B 203 terem
tud_intezmeny: BME Villamosmérnöki és Informatikai Kar, Automatizálási és Alkalmazott Informatikai Tanszék (AUT)
tud_kapcsolattarto: Németh Vilmos, nemeth.vilmos@bme.hu (30) 670-1051
tud_url: https://www.aut.bme.hu/News/PressRoom/Izgalmas-workshopok-a-Magyar
date: 2024-10-26  15:00-16:30
---
Az Ipar 4.0 technológiai paradigma az ipar teljeskörű automatizálását célozza, melynek egyik megoldása a digitális ikerpár (Digital Twin/DT). A digitális ikerpár a fizikai valóság, benne a környezet és a berendezések leképezését jelenti a digitális világba. A fizikai infrastruktúra virtualizációja lehetővé teszi az ipari rendszerek távoli digitális felügyeletét és vezérlését. A digitális technológiák rohamos fejlődésével megteremtődtek annak feltételei, hogy megalkossuk az élő ember virtuális mását (avatar), amely megjelenésben és kommunikációjában (beszéd, metakommunikáció) utánozza a valós személyt. Az emberi digitalizációjának következő szintje, amikor a virtuális tükörkép, a digitális ikerpár nemcsak külső megjelenésben hasonlít egy valós emberre, hanem biológiai folyamatait is pontosan követi. Az emberi digitális ikerpár (Human Digital Twin/HDT) működése valósághűen képezi le egy személy élettanát és biológiai funkcióit. A HDT megvalósulása esetén óriási távlatok nyílnak a személyre szabott gyógyítás és egészségügy terén, mivel a beteg fizikai állapotának megfelelően beállított digitális ikerpár segítségével a beteg számára legelőnyösebb terápiát és gyógyszereket lehet kiválasztani. A DHT-ben rejlő forradalmi lehetőségeket felismerve az EU kezdeményezte a Virtual Human Twin (VHT) kutatási programot, melynek célja a perszonalizált egészségügy megalapozása. A DHT technológia arra is alkalmas lesz, hogy közel valós szerveken és szervezeten modellezzük különböző molekulák és anyagok hatását az emberre, illetve a betegségekre. Ezáltal lerövidülhet a hatékony gyógyszerek kifejlesztésének folyamata a jövőben. A HDT kutatása és fejlesztése multidiszciplináris megközelítést igények, melyben fontos szerepe van a biológiának, az orvostudománynak, az egészségügyi és a digitális technológiáknak. A BME VIK-en folyó számítástudományi és bioinformatikai kutatások illeszkednek az EU VHT kezdeményezéséhez, és jó alapot adnak a hazai DHT kutatások kiterjesztéséhez.