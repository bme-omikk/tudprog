---
layout: collection
tud_title: A Magyar Tudomány Ünnepe 2024
title: Alkalmazott Mesterséges Intelligencia
tud_tipus: előadás
tud_tudomanyterulet: IKT/szoftver
tud_idopont: 2024.11.28. 15:30
tud_helyszin: BME, Q. épület BF14 
tud_intezmeny: BME Villamosmérnöki és Informatikai Kar, Automatizálási és Alkalmazott Informatikai Tanszék (AUT)
tud_kapcsolattarto: Forstner Bertalan, Ekler Péter, forstner.bertalan@vik.bme.hu, ekler.peter@vik.bme.hu (20) 3833750, (30) 4892111
tud_url: https://www.aut.bme.hu/News/PressRoom/Izgalmas-workshopok-a-Magyar
date: 2024-10-26 15:30
---
Az előadás keretében bemutatjuk a mesterséges intelligencia eszközök legújabb vívmányait, melyeket a fejlesztők már közvetlenül felhasználhatnak különféle alkalmazások fejlesztéséhez. Bemutatunk többféle eszközt működés közben (például objektum detekció, tömeg számlálás, stb.) és több konkrét alkalmazást is, melyek az egyetemen készülnek és jelenleg is fejlesztés alatt vannak.
Az egyik ilyen megoldás a jelnyelv fordítása, hallássérült jelelők támogatására, póz approximációs módszerek, szekvencia feldolgozásra alkalmas mesterséges intelligencia algoritmusok és nagy nyelvi modellekre épülő eredmény korrekció felhasználásával. A kutatás célja, hogy jelnyelv (hallássértültek kommunikációs nyelve) fordítása valós időbe történjen video stream-en keresztül minél pontosabban.
A másik megoldás a hangasszisztens kontextuális gépi fordítással Androidra a nagy nyelvi modellek támogatásával. A kutatási feladat egy modern, mobil telefonra specializált, egyedi funkciókat is támogató, bővíthető hangasszisztens megvalósítását tűzte ki célul magyar nyelv támogatásával, felhasználva a modern OpenAI alapú technológiákat.
Bemutatunk kognitív részképességek azonosítására szolgáló újszerű megoldást is, amely az ismert IQ teszteken túllépve tesztfeladatokra támaszkodva pontosabban tud profilt mutatni az egyénekről.
Végül a kortárs zeneszerők munkáját támogatandó, field recording tevékenységekehez kapcsolódó, automatikus hangkatalogizáló- és címkéző megoldással ismertetjük meg a résztvevőket.
