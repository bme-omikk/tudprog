---
layout: collection
tud_title: A Magyar Tudomány Ünnepe 2024
title: Dr. Dabóczi Mátyás Napenergia hasznosítás perovszkit illetve szerves vékonyréteg napelemekkel és fotoelektródákkal
tud_tipus: Tudományos előadás
tud_tudomanyterulet: Kémia, fizika, nanotechnológia
tud_idopont: 2024. november 6. 14 óra (45 perc + diszkusszió)
tud_helyszin: BME Schay-terem, F épület, I. lépcsőház, 1. emelet, Budapest, XI. kerület, Budafoki út 6-8.
tud_intezmeny: BME VBK FKAT, Magyar Természettudományi Társulat, Magyar Kémikusok Egyesülete és MTA Kolloidkémiai Munkabizottsága 
tud_kapcsolattarto: Dr. Hórvölgyi Zoltán, horvolgyi.zoltan@vbk.bme.hu
tud_url: https://www.mtte.hu/ 
date: 2024-10-26  14:00-15:30
---
A perovszkit és szerves fotoaktív anyagok kiváló optoelektronikai tulajdonságaik miatt az elmúlt évtizedben jelentős tudományos érdeklődést váltottak ki, a rekordmagas hatásfokú napelemek, illetve fotoelektródák demonstrálásának köszönhetően. A magas hatásfokhoz társul, hogy nagy felületre nyomathatók és a földön bőségesen elérhető, olcsó anyagok felhasználásával készíthetők. Az előadásban bemutatom majd az Imperial College London egyetem Fizika Tanszékén végzett doktori munkámat, amely során hibrid szerves-szervetlen perovszkit napelemek hatékonyságának növelése céljából az ezen eszközökben végbemenő nem-radiatív rekombinációs folyamatokat és azok eredetét vizsgáltam. Ez után kitérek majd a posztdoktori kutatóként (Imperial College London, Vegyészmérnöki Tanszék) végzett kutatásom eredményeire a szervetlen perovszkit, illetve szerves fotoaktív anyagok vizsgálatával, illetve fotoelektrokémiai vízbontással történő napüzemanyagok (elsősorban zöld hidrogén) előállására való alkalmazásukkal kapcsolatosan. Végül röviden bemutatom majd a 2024 szeptemberében az Energiatudományi Kutatóközpontban (Nanoszerkezetek Laboratórium) megkezdett Marie Skłodowska-Curie ösztöndíjas kutatási témámat: perovszkit fotoaktív réteget, valamint 2D kristályos katalizátort tartalmazó fotoelektrokémiai eszköz fejlesztése, ami képes csupán napenergia felhasználásával zöld hidrogén és értéknövelt kémiai termék együttes előállítására.

