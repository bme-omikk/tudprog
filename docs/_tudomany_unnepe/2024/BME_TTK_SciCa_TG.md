---
layout: collection
title: Mit mond a fizika a valóságról?
tud_title: A Magyar Tudomány Ünnepe 2024
tud_tipus: Tudományos ismeretterjesztő előadás, könyvbemutatóval egybekötve
tud_tudomanyterulet: Fizika
tud_idopont: 2024. november 15.
tud_helyszin: BME F épület 29
tud_intezmeny: BME TTK Fizikai Intézet
tud_kapcsolattarto: Asbóth János, asboth.janos@ttk.bme.hu
tud_url: https://felvi.ttk.bme.hu/hu/sciencecampus
date: 2024-10-22
---
"A modern tudomány azonban egy olyan világot fed fel, amely merőben eltér a csecsemők világmodelljétől. Ha újra megnyílunk a világra, kíváncsian és előítéletektől mentesen – ha megengedjük magunknak az újjászületés luxusát –, másképp fogjuk érteni a világot." (F. Wilczek: Alapelvek - A fizika tíz kulcsa a valósághoz). Az előadásban Frank Wilczek Nobel-díjas fizikus könyvét követve áttekintjük, hogyan változtatta meg a modern fizika a világról alkotott elképzelésünket. Fizikai ismereteink a jelenségek elképesztően tág skáláját leírják, ugyanakkor egy, a hétköznapi szemléletünktől gyökeresen eltérő világképet közvetítenek. Wilczek tíz alapelve egyfelől kitűnően összefoglalja a modern fizika legfontosabb megállapításait, másfelől pedig éles megvilágításba helyezi a fennmaradt rejtélyeket és nyitott kérdéseket.