---
layout: collection
tud_slogen: Értékteremtő tudomány
tud_title: A Magyar Tudomány Ünnepe 2019
title: I. Szakképzés és oktatás Ma – holnap konferencia
tud_tipus: konferencia
tud_tudomanyterulet: neveléstudomány
tud_idopont: 2019. november 20-21.
tud_helyszin: Megnyitó BME A. épület Kancellária, konferenciaterem, 1111 Budapest, Egry József u. 20-22/A; Szekcióülések BME E. épület, 1111 Budapest, Egry József u. 1.; Fogadás BME Q. épület, 1117 Budapest, Magyar tudósok körútja 2.
tud_intezmeny: BME GTK Műszaki Pedagógia Tanszék
tud_kapcsolattarto: Dr. Tóth Péter; toth.p@eik.bme.hu; 463-2115
tud_url: http://www.mpt.bme.hu/konf.2019/ 
date: 2019-11-20
---
A Műegyetemen kialakult tanárképzés történetének kezdete egyértelműen Eötvös József kezdeményezéséhez (1870) kapcsolódik, melynek eredményeként Európában az elsők között indult meg másfél évszázada a szakmai tanárképzés. Folyamatos működése, valamint a legjelentősebb hallgatói létszám, továbbá a mérnöki és gazdasági tanárképzés együttese miatt napjainkban is legjelentősebb szakmai pedagógusképző intézmény a Budapesti Műszaki és Gazdaságtudományi Egyetem, annak Műszaki Pedagógia Tanszéke. A múlt kötelez, a jelen felelősséggel ruház fel, a jövő pedig a távlatok mérlegelésére késztet. Ezért is kezdeményezzük, hogy a 150 éves szakmai tanárképzés fejlődési tendenciáit elemezve, a jelenben megoldást igénylő szakmai kérdések és lehetőségek megvitatásával olyan fórumot teremtsünk a konferencián, mely a szakképzés és oktatás megújulási folyamatában újabb partnerek számára nyújt alkalmat a közös gondolkodásra és további együttműködésre. A közoktatás, a szakképzés, a felsőoktatás és a pedagógusképzés napjainkban is változás, átalakulás közben van.
Kiemelt küldetésünknek tartjuk teret adni a Kárpát-medencei magyar tannyelvű pedagógusképző intézmények oktatóinak és kutatóinak, hogy bemutathassák legfrissebb kutatási eredményeiket.
Fontos feladatunknak tekintjük a doktoranduszok kutatómunkájának segítését, ezért lehetőséget kínálunk arra, hogy vitára bocsáthassák legfrissebb kutatási eredményeiket, hozzájárulva ez által is tudományos fejlődésükhöz.
Egyetemünk 2019-ben adott otthont a SEFI éves konferenciájának, ami kiváló lehetőséget nyújt a tapasztalatok megosztására, továbbgondolására konferenciánk keretében, erősítve ez által is elkötelezettségünket a mérnökképzés pedagógiai, módszertani, kutatásalapú megközelítését illetően.

Tervezett szekciók:

­	Fejlődési tendenciák
­	Oktatáskutatások
­	Partneri kapcsolatok
­	Innováció a képzésben és az oktatásban
­	Oktatás határok nélkül
­	New Endeavors
­	New Trends in Teacher Training
­	Innovations in Engineering Education

