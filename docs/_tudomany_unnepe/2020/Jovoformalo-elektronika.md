---
layout: collection
tud_slogen: Jövőformáló tudomány
tud_title: A Magyar Tudomány Ünnepe 2020
title: Jövőformáló elektronika
tud_tipus: Workshop
tud_tudomanyterulet: Elektronika, elektronikai technológia
tud_idopont: 2020. November 24. 14:00-16:00
tud_helyszin: Online rendezvény, Teams platformon. A linket a rendezvény honlapján tesszük közzé.
tud_teams: https://teams.microsoft.com/l/meetup-join/19%3ameeting_ZTQyNDM4NDEtZjg4NS00NzEwLWEwMDctYjhlMTkzZmFiNjRi%40thread.v2/0?context=%7b%22Tid%22%3a%226a3548ab-7570-4271-91a8-58da00697029%22%2c%22Oid%22%3a%226fde4801-a4ed-4075-b609-906d96729a61%22%7d
tud_intezmeny: BME Villamosmérnöki és Informatikai Kar
tud_kapcsolattarto: Horváth Gábor (horvath.gabor@vik.bme.hu, +36 70 514 7557)
tud_url_soon:
date: 2020-11-24
---
A „Jövőformáló elektronika” workshop programterve:

Ender Ferenc: <b>Nanohordozók mikrofluidikai környezetben - léptékváltás a Pharma 4.0 küszöbén</b>

"Az Ipar 4.0 technológiai hátterének kialakulásával egy időben számos nagy potenciállal rendelkező eljárás jutott a (gyógyszer-)ipari alkalmazhatóság küszöbére, melyek közül az előadás a nanoszálas hordozórendszerek előállításával foglalkozik. Bár az elektrosztatikus elvű szálképzés egyszerűsége révén népszerű laboratóriumi technológia, az ipari léptékű alkalmazása számos gyakorlati kérdést felvet, melyek közül néhány lényeges aspektust mutatunk be."

Poppe András: <b>Lightning 4.0</b>

Absztrakt készülőben...

Mizsei János: <b>Oxid elektronika: lépés a "vörös" téglafal mögé neuromorf logikával</b>

"Az általánosan használt komplementer MOS logikai hálózatok radikális méretcsökkentése (more Moore) hamarosan alapvető fizikai és technológiai korlátokba ütközik. A fejlődés további lehetőségei csak új elvek bevezetésével (more than Moore) nyílnak meg. Az egyik ilyen irányzat az oxid alapú elektronika. Különféle fémoxidok számos olyan fizikai tulajdonságot hordoznak, amelyek elektronikai felhasználásban összetett funkciók megvalósítására alkalmasak. Az előadás a összefoglalja a szabványos technológiák korlátait, rövid áttekintést ad az oxid alapú elektronikus eszközökről, részletesebben tárgyalva a neuromorf termikus-elektromos logika lehetőségeit."

Géczy Attila: <b>Hordozható levegőminőség-vizsgáló szenzorklaszter</b>

"A levegőminőség vizsgálata fontos városi és perszonális környezetben egyaránt. Munkakörnyezetben, belső és külső életterekben befolyásolja az egyén egészségi állapotát az elérhető levegő minősége. A COVID-19 által nyújtott kihívások fokozzák az állandó vizsgálat és adatgyűjtés igényét, erre lehet megoldás egy innovatív, hordozható (wearable) szenzorklaszter, amely professzionális és kereskedelmi igényekre is alkalmazható lehet okoseszköz integráció segítségével."

Krammer Olivér, Martinek Péter: <b>Az újraömlesztéses forrasztási technológia folyamatának optimalizálása mesterséges intelligencia
módszerekkel</b>

"Az IPAR 4.0 koncepció keretein belül a várható meghibásodás és a gyártásközi selejt radikális csökkentése céljából az elektronikai gyártásban kritikus stencilnyomtatási folyamat optimalizálása is szükségessé vált. A stencilnyomtatási folyamat paraméterei jelentősen befolyásolják a nyomtatási hatékonyságot és a termelékenységet is. Mesterséges intelligencia módszerek alkalmazásával megtaláljuk azon paraméterértékeket, amelyek mellett elfogadható hatékonyság mellett is elérhető az optimális termelékenység, továbbá pontosan becsülhető a forrasztási hibák száma."

Illés Balázs: <b>SACX0307 (99Sn0.3Ag0.7Cu) forraszötvözetek megbízhatósági vizsgálatai</b>

"A mikroelektronikai iparban egyre szélesebb körben alkalmazzák az alacsony ezüst tartalmú SACX0307 forrasz ötvözeteket. A legújabb kutatások szerint a bizmut és mangán adalékolás tovább javíthatja az SACX0307 ötvözettel készült forraszkötések mechanikai paramétereit. Azonban az Bi és Mn adalékolás megbízhatóságra (pl. ón whisker növekedés és elektrokémiai migráció (ECM)) gyakorolt hatása még nem ismert."

Bonyár Attila: <b>Arany-epoxy nanokompozit alapú nukleotid bioérzékelők fejlesztése</b>

"A nukleotid bioérzékelők célja DNS vagy RNS szekvenciák szelektív és érzékeny kimutatása. Segítségükkel lehetséges kórokozók (pl. baktériumok, vírusok) jelenlétének detektálása, de használhatjuk őket más betegségdiagnosztikai célra is (pl. genetikai vizsgálatok). A bemutatásra kerülő arany-epoxy nanokompozit alapú plazmonikus bioérzékelő optikai úton tenné lehetővé az elv integrálását, hordozható, kézi diagnosztikai műszerekbe."


