---
layout: collection_kutej
tud_title:  Kutatók éjszakája 2023
tud_intezmeny: BME-TTK, Nukleáris Technika Tanszék
tud_intezmeny_rovid: TTK
title: Kaotikus lenyomatok
tud_programfelelos: Vranek Hedvig, Dr. Károlyi György, Művészeti Rezidenciaprogram
tud_eloadok: Vranek Hedvig
tud_tipus: Csak személyes jelenléttel látogatható
tud_online: 
tud_helyszin: BME K épület földszint
tud_idopont: 2023. szeptember 29. 18:00
tud_regisztracio: 
tud_url: 
tud_reg: nem, amennyien hozzáférnek az eszközökhöz
date:  2023-03-27
---

[Dr. Károlyi György](http://www.reak.bme.hu/munkatars/oktatok/karolyi-gyorgy.html)

**Vranek Hedvig** 2022-ben végezte el a Budapesti Metropolitan Egyetem Művészeti és Kreatívipari Karának kézműves tárgykultúra alapszakját, jelenleg is a METU-n tanul divat-és textiltervezés mesterszakon. Volt már saját kiállítása, számos divatbemutatón és kiállításon is segédkezett, illetve gyakornokként dolgozott a Daalarna Kft.-nél és a Je Suis Belle-nél. A rezidenciaprogramban az „Az elfogyó káosz átmeneti bája” c. témában [Károlyi György](http://www.reak.bme.hu/munkatars/oktatok/karolyi-gyorgy.html) témavezetővel tevékenykedik.

Az érdeklődők ezen a programon egy réges-régi festési technikát próbálhatnak ki. A marbling, azaz vízmárványozás, egy ősi mintázási mód, amelyet eredetileg a keleti kultúrák könyvkötészetében alkalmaztak. Ma ezt már önálló művészeti formaként használják a víz tetején lebegő festékkel való mintázásra. A marbling technikával készített alkotások sohasem lesznek egyformák, egyszeri és megismételhetetlen mivoltuk adja a lenyomatok szépségét és egyedi karakterét. A márványra jellemző erezett minták hátterében a folyadékok kaotikus keveredése áll. A káosz lényege a kezdőhelyzetre való nagy fokú érzékenység, emiatt távolodnak egymástól a festékszemcsék, és szálas mintázatokat rajzolnak ki a keverés során. A kaotikus keveredés garantálja a kialakuló márványos minták egyediségét.
