---
layout: collection_kutej
tud_title:  Kutatók éjszakája 2023
tud_intezmeny: BME VIK, Villamos Energetika Tanszék
tud_intezmeny_rovid: VIK
title: Óránként induló bemutatók a Nagyfeszültségű Laboratóriumban
tud_programfelelos: Dr. Németh Bálint
tud_eloadok: Dr. Göcsei Gábor
tud_tipus: Csak személyes jelenléttel látogatható
tud_online:
tud_helyszin: 1111 Budapest, Egry József u. 18. (BME V1 épület) földszint 024.
tud_idopont: 2023. szeptember 29. 15:00-22:00
tud_regisztracio: https://app.kutatokejszakaja.hu/esemenyek/budapesti-muszaki-es-gazdasagtudomanyi-egyetem/orankent-indulo-bemutatok-a-nagyfeszultsegu-laboratoriumban
tud_url: 
tud_reg: igen, turnusonként 35
date:  2023-03-27
---

Milyen hatása van a nagyfeszültségű berendezéseknek és az azok által létrehozott tereknek mindennapjainkra? Hogyan viselkednek a növények, egyes mesterséges tereptárgyak az őket érő villámcsapás esetén? Mit tegyünk, ha a zivatar nyílt terepen ér bennünket? Milyen jellegzetességei vannak a nagyfeszültségen égő villamos ívnek? Milyen veszélyei vannak a gyakorlatban az elektrosztatikus feltöltődésnek? Bemutatónkon testközelből nyílik lehetőség a különböző nagyfeszültségen lejátszódó jelenségek megtekintésére, valamint azok jellegzetességeinek megismerésére. A hozzánk ellátogatóktól karnyújtásnyira elvégzett látványos kísérletek segítségével igyekszünk mindenkihez közelebb hozni a villamos energetika területén alkalmazott berendezéseket és technikákat. Bemutatjuk, hogyan lehetséges biztonságosan munkát végezni egy feszültség alatt álló távvezetéken. Valódi távvezetékoszlopon mutatjuk be, milyen veszélyeket rejthet a távvezeték a madarak számára és hogyan működnek a madárvédelmi eszközök. A látogatók megtudhatják azt is, hogy a madarak mozgása, fészkelési és táplálkozási szokásai milyen veszélyeket jelenthetnek a távvezeték üzemének szempontjából. Modellezzük a villámcsapást és annak hatásait, láthatóvá tesszük a nagyfeszültségű eszközök környezetében létrejövő villamos teret. A különböző módokon létrehozott nagyfeszültségű ív segítségével változatos példákon keresztül nyílik lehetőség a villamosmérnöki tudomány ezen ágának megismerésére. A Budapesti Műszaki és Gazdaságtudományi Egyetem Nagyfeszültségű Laboratóriumába ellátogatók biztonságos körülmények között, testközelből láthatnak és érthetnek meg olyan, elsősorban nagyfeszültségen lejátszódó veszélyes jelenségeket, amelyekre a mindennapi tevékenységük során általában nincs lehetőség. [További információ](http://nfl.vet.bme.hu/)

![Bemutató a Nagyfeszültségű Laboratóriumban](../2022/images/nfl.jpg)
