---
layout: collection_kutej
tud_title:  Kutatók éjszakája 2023
tud_intezmeny: BME VIK, Elektronikai Technológia Tanszék
tud_intezmeny_rovid: VIK
title: 3D nyomtatott mikrofluidikai megvalósítások - Nanovilág és bioérzékelők
tud_programfelelos: Borók Alexandra, Kovács Rebeka
tud_eloadok: Borók Alexandra, Kovács Rebeka
tud_tipus: Csak személyes jelenléttel látogatható
tud_online: 
tud_helyszin: 1111 Budapest, Egry József u. 18. (BME ""V1"" épület) alagsor, BME ETT laboratóriumok
tud_idopont: 2023. szeptember 29. 15.00-15.40;15.50-16.30
tud_regisztracio: https://app.kutatokejszakaja.hu/esemenyek/budapesti-muszaki-es-gazdasagtudomanyi-egyetem/3d-nyomtatott-mikrofluidikai-megvalositasok-nanovilag-es-bioerzekelok
tud_url: 
tud_reg: igen, turnusonként 15 fő
date:  2023-03-27
---

**Borók Alexandra** az Elektronikai Technológia Tanszék PhD hallgatója, plazmonikus nanokompozitok fejlesztésével foglalkozik. Gépészmérnöki BSc végzettségét 2016-ban szerezte, egészségügyi mérnöki MSc diplomáját pedig 2020-ban. Kutatási témái besorolhatók az anyagtudomány, a mikrofluidika és a plazmonika tudományterületeibe.

**Kovács Rebeka** az Elektronikai Technológia Tanszék PhD hallgatója. Biomérnöki BSc és Egészségügyi mérnöki MSc végzettséggel rendelkezik. Doktori kutatásának témája a lokalizált felületi plazmonrezonancián alapuló bioszenzor fejlesztése.


Hogyan kapcsolódik a biológiai minták vizsgálata a villamosmérnöki és gépészeti tudományokhoz? Mik a mikrovilág törvényszerűségei? Ezekre és még sok érdekes kérdésre kaphatnak választ a résztvevők. A mikrofluidikai rendszereket elterjedten alkalmazzák az orvosi, biológiai és kémiai kutatások területén, mert segítségükkel hordozható, kis méretű diagnosztikai eszközöket kaphatunk. A mikrofluidikai eszközök hagyományos gyártási technológiáival szemben a 3D nyomtatást kis anyagköltség, rövid gyártási idő és széleskörű alapanyag használat jellemzi. Alkalmazásával lehetőség nyílik komplex csatorna-rendszerek megvalósítására, akár háromdimenzióban is. A laborlátogatás során bemutatjuk hogy mi is a mikrofluidika, hogyan alkalmazzuk az additív gyártást a mikrofluidikai eszközök kialakítására, és megmutatunk néhány alkalmazási példát is.

![3D nyomtatott mikrofluidikai megvalósítások - Nanovilág és bioérzékelők](images/3d-nyomtatott-mikrofluidikai-megvalositasok-nanovilag-es-bioerzekelok.jpg)
