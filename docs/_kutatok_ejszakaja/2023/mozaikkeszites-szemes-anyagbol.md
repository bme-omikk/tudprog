---
layout: collection_kutej
tud_title:  Kutatók éjszakája 2023
tud_intezmeny: BME GPK Anyagtudomány és technológia Tanszék
tud_intezmeny_rovid: GPK
title: Mozaikkészítés szemes anyagból
tud_programfelelos: Dr. Halász György
tud_eloadok: Hajas Katinka
tud_tipus: Csak személyes jelenléttel látogatható
tud_online: 
tud_helyszin: BME K épület földszint
tud_idopont: 2023. szeptember 29. 18:00-20:00
tud_regisztracio: 
tud_url: 
tud_reg: nem, nem
date:  2023-03-27
---

[Dr. Halász György](https://epito.bme.hu/halasz-gyorgy)

**Hajas Katinka** 2012-ben végzett a Magyar Képzőművészeti Egyetemen szobrász szakán. Számos ösztöndíjat nyert; részt vett észt és német rezidenciaprogramokban is, munkái nemcsak Magyarországon, hanem nemzetközi kiállításokon is megjelennek. A rezidenciaprogramban az anyagtan, anyagszerkezet témában fog dolgozni [Dr. Halász György](https://epito.bme.hu/halasz-gyorgy) témavezetővel.  

A rétegződés rendje a természetben, az építőanyagok világában és a tájképek struktúrájában sok hasonlóságot mutat. Amellett, hogy szép és dekoratív felületekkel találkozunk, ezek mögött a struktúrák mögött - akár az ember, akár a természet alkotta őket - egy második jelentéstartalmat is felfedezhetünk.  
 
A kutatók éjszakáján ezekről a párhuzamokról lesz szó, valamint olyan "tájképek" készítésére lesz lehetőség, ahol különböző szemes anyagokat (kavicsok, granulátumok) használunk majd képalkotásra. A látogatók egy puha agyaglapra tetszőleges kompozíciót készíthetnek, amit elkészülte után egy hordozóanyaggal felöntünk. A kötési idő letelte után (kb. 15 perc) a képeket haza lehet vinni.  

Ezen a programon a Budapesti Műszaki és Gazdaságtudományi Egyetem Művészeti Rezidenciaprogramja mutatkozik be, melynek keretében a BME kutatói művészekkel működnek együtt, hogy feltárják a különböző tudásterületek kapcsolódási pontjait. 
