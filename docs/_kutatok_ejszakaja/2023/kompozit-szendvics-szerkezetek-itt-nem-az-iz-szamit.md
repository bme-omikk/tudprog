---
layout: collection_kutej
tud_title:  Kutatók éjszakája 2023
tud_intezmeny: BME GPK, Polimertechnika Tanszék
tud_intezmeny_rovid: GPK
title: Kompozit szendvics szerkezetek - itt nem az íz számít
tud_programfelelos: Dr. Tamás-Bényei Péter
tud_eloadok: Dr. Tamás-Bényei Péter, Dr. Czél Gergely, Dr. Pomázi Ákos, Sántha Péter, Marton Gergő Zsolt, Papp Bertalan
tud_tipus: Csak személyes jelenléttel látogatható
tud_online: 
tud_helyszin: BME GPK, Polimertechnika Tanszék Laboratórium, MT épület Bertalan L. utca felőli bejárat
tud_idopont: 2023. szeptember 29. 18:00-19:00; 20:00-21:00
tud_regisztracio: https://app.kutatokejszakaja.hu/esemenyek/budapesti-muszaki-es-gazdasagtudomanyi-egyetem/kompozit-szendvics-szerkezetek-itt-nem-az-iz-szamit
tud_url: 
tud_reg: igen, összesen 30 fő; 15 fő/turnus
date:  2023-03-27
---

[Dr. Tamás-Bényei Péter](http://www.pt.bme.hu/munkatarsadatlap.php?id=25B9ug9m48B6A987r5q2343q99nw9rb7m3n3qwh2&l=m) 2012 óta dolgozik a Budapesti Műszaki és Gazdaságtudományi Egyetem, Gépészmérnöki Karának Polimertechnika Tanszékén, 2014-től adjunktusként, emellett 2012 óta a HUN-REN-BME Kompozittechnológiai Kutatócsoport tudományos főmunkatársaként. Kutatási területe kiterjed a szálerősített kompozitok anyagok és gyártástechnológiák fejlesztésére. Emellett a polimer kompozitok és szendvicsszerkezetek jellemzőinek vizsgálatával és viselkedésük elemzésével is foglalkozik, valamint újrahasznosításával. Részt vesz több ipari K+F fejlesztési projektben is. Nős, 3 gyermek édesapja.  

[Dr. Czél Gergely](http://www.pt.bme.hu/munkatarsadatlap.php?id=m2u96285n263k69972655k9B37gmduggs44fnc47&l=m), [Dr. Pomázi Ákos](http://www.pt.bme.hu/munkatarsadatlap.php?id=8h6v84sgb4ft76gc23zBh5Aruux9w4B277eh9jhv&l=m),
[Sántha Péter](http://www.pt.bme.hu/munkatarsadatlap.php?id=qj2v38xjBBe75ve8s8bA2ukv8zAf2j29ej44232t&l=m), [Marton Gergő Zsolt](http://www.pt.bme.hu/munkatarsadatlap.php?id=vAjt37cAup89s55B6Apdcr6A43723shxqw4v7685&l=m)


Napjainkban a high-tech eszközök szinte kivétel nélkül tartalmaznak polimer kompozitokat, mivel alkalmazásukkal érhető el az a fajta nagy teljesítmény, ami megkülönbözteti őket a társaitól. Abban az esetben, amikor még nagyobb teherviselő képességre van szükség, akkor kerülnek látómezőbe a szendvics szerkezetek, amelyek felhasználásával drasztikusan növelhető a hajlítómerevség a tömeg alacsonyan tartása mellett. A laborlátogatás során a résztvevők megismerhetnek a repülőgépiparban és a Forma-1-ben is alkalmazott legkorszerűbb polimer kompozit anyagokkal, gyártástechnológiákkal és vizsgálati módszerekkel. Tapasztalatokat szerezhetnek az újrahasznosított szénszálakkal kapcsolatban is.  A program kapcsolódik a Polimertechnika Tanszék T épületi laboratóriumában "Mikroszkóp-Mikroszál; kompozit erősítőanyagok és vizsgálatuk"  címmel megrendezésre kerülő programhoz és laborlátogatáshoz.

**Az egyes labortevékenységek bizonyos esetekben erősebb szag- és hanghatással járhatnak.**

![Kompozit szendvics szerkezetek - itt nem az íz számít](images/kompozit-szendvics-szerkezetek.jpg)
