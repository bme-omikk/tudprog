---
layout: collection_kutej
tud_slogen: Jövőformáló tudomány
tud_title: Kutatók éjszakája 2021
title: Önvezető autók egyes etikai kérdései egy mérnök-lelkész szemével
tud_tipus: Élő közvetítés és utólagos video feltoltés
tud_idopont: 2021. szeptember 24. 20:00-21:00
tud_helyszin: BME R 301
tud_reg_hamarosan:
tud_intezmeny: BME KJK, Közlekedés- és Járműirányítási Tanszék
tud_intezmeny_rovid: KJK
tud_programfelelos: Dr. Németh Balázs
tud_url:
tud_covid: Igen
tud_online: https://facebook.com/mernokmisszio
tud_reg: Nem, Nem
date: 2021-03-27
---
<b>Dr. Németh Balázs: </b>A BME Közlekedés- és Járműirányítási Tanszékének címzetes egyetemi docense, oktatási és kutatási területe az önvezető járművek irányítórendszereinek tervezési kérdései. Mérnöki-kutatói hivatása mellett egyben református lelkész. Személyes motivációja a terület kapcsán választ találni a kérdésekre, hogyan lehet képes egy önvezető algoritmus figyelembe venni hatékonyan a közlekedési rendszer minden emberi szereplőjét, milyen megbízhatósági garanciákat képesek nyújtani a gépi tanulásra épülő algoritmusok, valamint hogyan lehetséges etikai szempontokat beépíteni az önvezető járműrendszerek döntéshozási folyamataiba.


A járművek automatizálása, különösen is a jövő egyik nagy reménysége, az önvezető autók számos etikai kérdést vetnek fel. Ezek közül a legismertebb az önvezető autó „önálló” döntése baleseti helyzet esetén, de a munkaerőpiaci átrendeződés, a mobilitási folyamatok változása, a katonai alkalmazások, illetve az ember elidegenedése az általa használt járműtől további kérdéseket vet fel. Az előadás célja egyes etikai kérdések felvázolása, a probléma összetettségének bemutatása, az etikai kérdések megvilágítása bibliai analógiákkal.


<img src="images/etika.png" max-width="500" class="center"> 

