---
layout: collection_kutej
tud_title:  Kutatók éjszakája 2024
tud_intezmeny: BME Villamosmérnöki és Informatikai Kar, Elektronikai Technológia Tanszék
tud_intezmeny_rovid: VIK
title: 3D nyomtatott mikrofluidikai megvalósítások - Nanovilág és bioérzékelők
tud_programfelelos: Kovács Rebeka
tud_eloadok: Tarpataki Nóra
tud_tipus: Csak személyes jelenléttel látogatható
tud_online: 
tud_helyszin: BME V1 épület alagsor, BME ETT laboratóriumok (1111 Budapest, Egry József u. 18.)
tud_idopont: 2024. szeptember 27. 16.00-16.20, 16.30-16.50
tud_regisztracio: https://app.kutatokejszakaja.hu/esemenyek/budapesti-muszaki-es-gazdasagtudomanyi-egyetem-bme/3d-nyomtatott-mikrofluidikai-megvalositasok-nanovilag-es-bioerzekelok
tud_url: 
tud_reg: igen, turnusonként 15 fő
date:  2024-08-27
---

**Kovács Rebeka** a BME VIK Elektronikai Technológia Tanszék PhD hallgatója. Biomérnöki BSc és Egészségügyi mérnöki MSc végzettséggel rendelkezik. Doktori kutatásának témája a lokalizált felületi plazmonrezonancián alapuló bioszenzorok fejlesztése. 

**Tarpataki Nóra** a BME VIK Elektronikai Technológia Tanszék PhD hallgatója. Vegyészmérnöki BSc és Egészségügyi mérnöki MSc végzettséggel rendelkezik. Doktori kutatásának témája a lokalizált felületi plazmonrezonancián alapuló érzékelők kutatás-fejlesztése.


Hogyan kapcsolódik a biológiai minták vizsgálata a villamosmérnöki és gépészeti, vegyészeti tudományokhoz? Mik a mikrovilág törvényszerűségei? Ezekre és még sok érdekes kérdésre kaphatnak választ a résztvevők. A mikrofluidikai rendszereket elterjedten alkalmazzák az orvosi, biológiai és kémiai kutatások területén, mert segítségükkel hordozható, kis méretű diagnosztikai eszközöket kaphatunk. A mikrofluidikai eszközök hagyományos gyártási technológiáival szemben a 3D nyomtatást kis anyagköltség, rövid gyártási idő és széleskörű alapanyag használat jellemzi. Alkalmazásával lehetőség nyílik komplex csatorna-rendszerek megvalósítására, akár háromdimenzióban is. A laborlátogatás során bemutatjuk hogy mi is a mikrofluidika, hogyan alkalmazzuk az additív gyártást a mikrofluidikai eszközök kialakítására, és megmutatunk néhány alkalmazási példát is.


![3D nyomtatott mikrofluidikai megvalósítások - Nanovilág és bioérzékelők](../2024/images/3d-nyomtatott-mikrofluidikai-megvalositasok-nanovilag-es-bioerzekelok.jpg)
