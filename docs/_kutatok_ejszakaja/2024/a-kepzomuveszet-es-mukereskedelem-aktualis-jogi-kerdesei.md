---
layout: collection_kutej
tud_title:  Kutatók éjszakája 2024
tud_intezmeny: BME GTK Üzleti Jog Tanszék
tud_intezmeny_rovid: GTK
tud_latogato: KF
title: A képzőművészet és műkereskedelem aktuális jogi kérdései
tud_programfelelos: Dr. Víg Zoltán, Dr. Tomasovszky Edit
tud_eloadok: Dr. Grad-Gyenge Anikó, Dr. Tomasovszky Edit, Dr. Víg Zoltán
tud_tipus: Csak személyes jelenléttel látogatható
tud_online: 
tud_helyszin: Egyeztetés alatt
tud_idopont: 2024. szeptember 27. 16.00-17.00
tud_regisztracio: 
tud_url: 
tud_reg: nem, nem
date:  2024-08-27
---

**Dr. Grad-Gyenge Anikó** 2003-ban fejezte be tanulmányait a Liszt Ferenc Zeneművészeti Egyetem zenetudományi szakán, majd az ELTE ÁJK Állam- és Jogtudományi Karán állam- és jogtudomány szakon végzett 2004-ben, ahol 2010-ben szerzett PhD fokozatot szerzői jogból. 2003 és 2010 között az Igazságügyi és Rendészeti Minisztériumban szerzői jogi kodifikációval és jogharmonizációval foglalkozott, 2007 óta a területért felelős osztály vezetőjeként. A ProArt Szövetség a Szerzői Jogokért szerzői jogi tanácsadója. A Szerzői Jogi Szakértő Testület tagja, a Creative Commons és az European Public Licence honosítását vezette. 2010-2017 között a Károli Gáspár Református Egyetem Polgári Jogi és Római Jogi Tanszékének oktatója, tanszékvezető egyetemi docens volt. 2017 szeptember óta a BME GTK Üzleti Jog Tanszékén habilitált egyetemi docens, tanszékvezető. Tanított az ELTE ÁJK-n, az ELTE BTK-n, a Bibó István Szakkollégiumban, a Pécsi Tudományegyetemen, és meghívott előadóként több más egyetem szerzői jogi tárgyú kurzusain. Számos magyar és idegen nyelvű publikációja olvasható elsősorban gazdasági jogi, polgári jogi, szerzői jogi, iparjogvédelmi és médiajogi témákban.

**Dr. Tomasovszky Edit** 2013-ban szerzett diplomát a Debreceni Egyetem Állam- és Jogtudományi Karának jogász szakán. Doktori kutatásait szerzői jogi témában folytatta, a szerzői jog egyik jogintézményével, a követő joggal foglalkozott. Értekezését 2021-ben védte meg. Francia gazdasági és jogi szakfordítói képzettséget és Arts&Business menedzser végzettséget is szerzett. Jogi előadóként és ügyvédjelöltként dolgozott, szerzői jogi, védjegyjogi és polgári jogi ügyekkel foglalkozott. 2022. februártól a BME-GTK Üzleti Jog Tanszék adjunktusa. Kutatási területei a szellemi tulajdonjog és a mesterségs intelligencia szellemi tulajdonjogi és polgári jogi vonatkozásai.

**Dr. Víg Zoltán** jogi diplomát a Szegedi Egyetem Állam- és Jogtudományi Karán szerzett (1998), majd ezt követően LLM (1999) és SJD (PhD) (2006) fokozatokat nemzetközi üzleti jogból a budapesti Közép-európai Egyetemen (CEU). Kutatói ösztöndíjjal dolgozott a Max Planck és az Asser Intézetekben, a Humboldt, Hamburgi, Emory és a Yale Egyetemeken. Öt évig volt a Magyar Tudományos Akadémia kutatója. Gyakorlati tudást a Freshfields Bruckhaus Deringer és a DBP Advokati nemzetközi ügyvédi irodánál szerzett.Több könyve és cikke jelent meg magyar, angol, szerb és német nyelveken. Oktatói karrierje során többek között olyan tárgyakat oktatott mint a nemzetközi beruházási jog, nemzetközi gazdasági jog, társasági jog, EU joga. 


**A kerekasztal beszélgetés a képzőművészet és a műkereskedelem aktuális jogi kérdéseit, kihívásait járja körül - kiemelten a hamisítás, a követő jog és az NFT-k kérdésköreit, melyeket izgalmas esetekkel illusztrálnak az előadók.**
