---
layout: collection_kutej
tud_title: Kutatók éjszakája 2025
tud_intezmeny: BME VBK Alkalmazott Biotechnológia és Élelmiszertudományi Tanszék
tud_intezmeny_rovid: VBK
title: Sike(é)r történet – Gondolatok a búzáról, gabonákról, gluténről (=sikér) és a gluténmentességről
tud_programfelelos: Dr. Tömösközi Sándor
tud_eloadok: Dr. Tömösközi Sándor
tud_tipus: Csak személyes jelenléttel látogatható
tud_online: 
tud_helyszin: 
tud_idopont: 2025. szeptember 26. 18:00-18:50
tud_regisztracio: 
tud_url: 
tud_reg: nem, nem
date:  2025-08-27
---

A gabonák, és ezen belül is a búza stratégiai és gazdasági jelentőségű élelmiszer alapanyag, élelmezésünk, történelmünk, kultúránk meghatározó része. 
Tudunk-e eleget róluk? Hogyan alakult ki a búza- és általában a gabona alapú táplálkozás? Mit „tud” a búza, amire egyetlen más növény szemtermése sem képes? 
Milyen táplálkozási és technológiai értéket képviselnek az egyes gabonafajok, fajták, újra felfedezett ősi gabonák és az ún. álgabonák (pl. amaránt vagy hajdina) az egészséges táplálkozásban? 
Mitől függ a gabona-, liszt- és termékminőség? Jelent-e a búza, rozs, árpa és általában a gabonafogyasztás egészségügyi vagy élelmiszerbiztonsági kockázatot? 
Cöliákia, lisztérzékenység, allergia, gluténmentes táplálkozás: alapvető szükségszerűségből divat?  Milyen fogyasztói igények és fejlődési irányok azonosíthatóak a 21. század gabonaiparában? 
A feldolgozóipar (sütő- és tésztaipar, cukrászat, gasztronómia) valamint az ember, mint fogyasztó örök dilemmája: a hagyományőrzés és innováció egyensúlya. 
Ilyen és hasonló témákat járunk körül, illetve ezekre a kérdésekre keresünk válaszokat közösen az előadáson.

[Dr. Tömösközi Sándor](https://tudprog.bme.hu/kutatok_ejszakaja/profilok/tomoskozi_sandor)

[BME VBK Alkalmazott Biotechnológia és Élelmiszertudományi Tanszék](https://kutatok.org/abettt/)

