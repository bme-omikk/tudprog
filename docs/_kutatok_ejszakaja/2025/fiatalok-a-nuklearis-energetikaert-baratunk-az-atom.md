---
layout: collection_kutej
tud_title: Kutatók éjszakája 2025
tud_intezmeny: Természettudományi Kar
tud_intezmeny_rovid: TTK
title: Fiatalok a nukleáris energetikáért - barátunk az atom
tud_programfelelos: Asztalos Őrs
tud_eloadok: Orosz Gergely, Szállási Zsófia, Izsáki Domonkos, Szabó Jázmin Eszter, Gyimóthy Réka, Berg Isabel Rita
tud_tipus: csak személyes jelenléttel látogatható
tud_online: 
tud_helyszin: K épület Aula
tud_idopont: 2025. szeptember 26. 17:00 - 20:00
tud_regisztracio: 
tud_url: 
tud_reg: nem, nem
date:  2025-08-27
---

A FINE a Kutatók Éjszakáján minden érdeklődő korosztály számára szeretné élményszerűen bemutatni az atomenergia világát. Az idei évben a fókusz ismét a személyes, interaktív programokon lesz. 
A látogatók papíralapú kvízeket tölthetnek ki különböző kategóriákban, amelyeket a helyszínen beszélünk át. A helyes válaszokért apró nyeremények járnak, így játékos formában lehet új ismereteket szerezni. 
A fiatalabb korosztály körében továbbra is nagy sikerre számítunk a 3D-nyomtatott makettekkel, amelyek a jövőben épülő VVER-1200-as atomerőművi blokkok telephelyét és blokk-konstrukcióját mutatják be. 
Az egyszerűsített, szétszedhető maketteket a gyerekek maguk rakhatják össze, így játék közben ismerhetik meg az erőmű működésének és biztonsági filozófiájának alapjait.
A legkisebbeket atomerőműves színezőkkel várjuk, a nagyobbaknak pedig lehetőségük lesz dózismérők kipróbálására is.
Célunk, hogy minden korosztály számára közérthetően és szórakoztatóan mutassuk be az atomenergia szerepét, biztonságát és érdekességeit.

[Dr. Asztalos Őrs](https://www.reak.bme.hu/munkatars/oktatok/asztalos-ors.html): Adjunktus a NTI-ben, a Magyar Nukleáris Társaság Fúziós Szakcsoportjának az elnöke.

**Orosz Gergely, Szállási Zsófia, Izsáki Domonkos, Szabó Jázmin Eszter, Gyimóthy Réka, Berg Isabel Rita:**
A Magyar Nukleáris Társaság- Fiatalok a Nukleáris Energetikáért tagjai, energetikai mérnök BSc, MSc hallgatók/ adjunktus a BME-NTI-ben

