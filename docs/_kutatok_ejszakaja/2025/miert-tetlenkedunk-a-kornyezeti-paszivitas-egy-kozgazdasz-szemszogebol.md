---
layout: collection_kutej
tud_title: Kutatók éjszakája 2025
tud_intezmeny: Környezetgazdaságtan és Fenntartható Fejlődés Tanszék
tud_intezmeny_rovid: GTK
title: Miért tétlenkedünk? A környezeti passzivitás egy közgazdász szemszögéből
tud_programfelelos: Dr. Csuvár Ádám
tud_eloadok: Dr. Csuvár Ádám
tud_tipus: Csak személyes jelenléttel látogatható
tud_online: 
tud_helyszin: BME K épület (terem egyeztetés alatt)
tud_idopont: 2025. szeptember 26. 20:00 - 21:30
tud_regisztracio: 
tud_url: 
tud_reg: nem, nem
date:  2025-08-27
---

Pusztító aszály és sivatagosodás, kínzó hőhullámok, a termőföldek degradációja, villámárvizek, műanyagszennyezés már az óceánok mélyén is, soha nem látott tempójú fajkihalás, idegenhonos fajok és régióidegen kórokozók megjelenése.
Az ember okozta környezeti problémák sora könnyedén folytatható, a legtöbbjükről szinte már mindenki hallott, sokan tapasztaltak is már belőlük. A tudósok és a szakmailag releváns szervezetek évtizedek óta figyelmeztetnek: nem fenntartható az a gazdaság,
az az életvitel és az mértékű és jellegű fogyasztás, amit a legtöbbünk kívánatosnak tart. Régóta tudjuk azt is, hogy min kell változtatnunk legyen szó a politika szintjéről vagy a saját életünkről. Radikális lépésekre lett volna szükség már évtizedekkel ezelőtt,
ám nem történt és nincs is folyamatban érdemi változtatás. Érthetetlennek tűnik mindez annak a triviális ténynek az ismeretében, hogy ha tönkre tesszük a természeti környezetet, azzal a létezésünk legalapvetőbb feltételeit pusztítjuk el. Azt, hogy az emberek miért közönyösek
a környezeti ügyek iránt és miért tétlenkednek, számos tudományág vizsgálta már, a leggyakrabban talán szociológusok és pszichológusok foglalkoznak a kérdéssel. A program során most a főáramú közgazdasági gondolkodást alapul véve tekintjük át, hogy mik lehetnek 
a környezeti passzivitás egyéni okai. Evidenciának tartjuk, hogy minden egyes ember számára megéri erőfeszítéseket tenni és beruházni a problémák megelőzésébe és a szennyezések ártalmatlanításába, de vajon biztosan így van ez? Az előadást követően 
a résztvevők közösen gondolkodhatnak és beszélgethetnek a környezetvédelem közös ügyéről és arról, hogy vajon tesznek-e ők eleget.

[Dr. Csuvár Ádám](https://tudprog.bme.hu/kutatok_ejszakaja/profilok/csuvar_adam)

[Környezetgazdaságtan és Fenntartható Fejlődés Tanszék](http://kornygazd.bme.hu/hu)
