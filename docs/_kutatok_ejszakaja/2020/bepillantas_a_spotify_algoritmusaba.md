---
layout: collection_kutej
tud_slogen: Jövőformáló tudomány
tud_title: Kutatók éjszakája 2020
title:  Bepillantás a Spotify algoritmusába, mit árulnak el a zenekarok közötti kapcsolatok hálózatai? 
tud_tipus: Online előadás
tud_idopont: 2020. november 27. Tervezett előadáshossz 20-25 perc + 10-15 perc beszélgetés a hallgatósággal (a pontos időpont hamarosan meghirdetésre kerül)
tud_helyszin:
tud_intezmeny: BME GTK Szociológia és Kommunikáció Tanszék
tud_programfelelos: Tófalvy Tamás (előadó), Koltai Júlia (társszerző)
tud_url:
tud_reg: Nem
date: 2020-10-27
---

A digitális zeneiparban mindenki egyenlőbb, mint az offline világban, vagy ugyanúgy megjelennek a földrajzi és más egyenlőtlenségek a zenekarok közötti kapcsolatokban? Az előadásban magyar extrém metal zenekarok Spotify-profiljainak hálózatait elemezve azt mutatjuk be, hogyan termelhetik újra az egyenlőtlenségeket az új zenék felfedezésében meghatározó algoritmusok. A fő állításunk egyfelől az, hogy a zenekarok online ajánlórendszerben elfoglalt pozíciói és offline beágyazottságuk összefüggenek egymással. Azok a zenekarok, amelyek nemzetközi kiadói háttérrel rendelkeznek, nagyobb valószínűséggel rendelkeznek nemzetközi ajánlásokkal (azaz nemzetközi viszonzott kapcsolatokkal) a Spotify-on. A hazai kiadók által kiadott zenekarok ezzel szemben nagyobb valószínűséggel rendelkeznek csak magyar kapcsolatokkal. Emellett megfigyelhető, hogy míg a nemzetközi zenekarok ajánlásában a műfaji jelleg kerül előtérbe, addig a magyar zenekarokat elsősorban származási ország szerint csoportosítja, ajánlja a Spotify algoritmusa, ezzel újratermelve az offline világban létező földrajzi, kulturális elszigeteltségüket.


<img src="images/ektomorf_screenshot.jpg" max-width="500" class="center"> 
