---
layout: collection_kutej
tud_slogen: Jövőformáló tudomány
tud_title: Kutatók éjszakája 2020
title: REFORMula Challenge – virtuális önvezető és valós kisautók versenye
tud_tipus: Online előadás
tud_idopont: 2020. november 27. 19:00-20:30
tud_helyszin:
tud_intezmeny: BME KJK, Közlekedés- és Járműirányítási Tanszék
tud_programfelelos: Dr. Németh Balázs
tud_url:
tud_online: https://www.facebook.com/mernokmisszio 
tud_reg: Nem, Nem
date: 2020-10-27
---
<b>Dr. Németh Balázs: </b>A BME Közlekedés- és Járműirányítási Tanszékének címzetes egyetemi docense, oktatási és kutatási területe az önvezető járművek irányítórendszereinek tervezési kérdései. Mérnöki-kutatói hivatása mellett egyben református lelkész. Személyes motivációja a terület kapcsán választ találni a kérdésekre, hogyan lehet képes egy önvezető algoritmus figyelembe venni hatékonyan a közlekedési rendszer minden emberi szereplőjét, milyen megbízhatósági garanciákat képesek nyújtani a gépi tanulásra épülő algoritmusok, valamint hogyan lehetséges etikai szempontokat beépíteni az önvezető járműrendszerek döntéshozási folyamataiba.


A REFORMula Challenge versenyen diák csapatok mérik össze vezetési és programozási tudásukat a kiterjesztett valóságban zajló versenyen. A program különlegessége, hogy a valós járművek ugyanolyan, de nem ugyanazon pályán versenyeznek – a járművek mozgását egy kamera-mobilapplikáció rendszer képezi le egyetlen pályán történő versennyé, ahol már a virtuális önvezető járművek is ringbe szállnak a győzelemért! A facebook.com/mernokmisszio oldalon élőben közvetített programnak a versenyen kívül része a technikai háttér és a Mérnökmisszió szervezésében, a BME Közlekedésmérnöki és Járműmérnöki Kar partnerségével megvalósuló REFORMula Challenge versenysorozat hátterének bemutatása.


<img src="images/reform-challenge.png" max-width="500" class="center"> 

