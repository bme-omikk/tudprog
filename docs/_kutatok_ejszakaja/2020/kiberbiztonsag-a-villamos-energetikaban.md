---
layout: collection_kutej
tud_slogen: Jövőformáló tudomány
tud_title: Kutatók éjszakája 2020
title: Kiberbiztonság a villamos energetikában – avagy mi történik, ha a hackerek az áramellátást veszik célba
tud_tipus: Online előadás
tud_idopont:  2020. november 27. 17:00
tud_helyszin: ONLINE - Hamarosan meghirdetésre kerül
tud_intezmeny: BME VIK, Villamos Energetika Tanszék
tud_programfelelos: Dr. Vokony István, Molnár Martin
tud_url:
tud_online:
tud_reg: Nem, Nem
date: 2020-10-27
---

<b>Dr. Vokony István:</b> A Villamos Energetika Tanszék docense, a Pro Progessio OTDK 2018-as Tanári Ösztöndíjasa, az MTA-BME-E.ON Célzott Lendület FASTER kutatócsoportjának tagja, a Magyar Elektrotechnikai Egyesület Szakmai és Tudományos Bizottságának elnöke.

<b>Molnár Martin:</b> A Villamos Energetika Tanszék végzős villamosmérnök BSc hallgatója és demonstrátora, az Energetikai Szakkollégium Villamosenergia-rendszerek Szakmai Műhelyének vezetője.


A mozifilmekben és sorozatokban szereplő hackerek vajon a valóságban is az ott látható módon ,,végzik munkájukat”? Milyen indítékai és lehetséges célpontjai lehetnek egyáltalán egy hackertámadásnak?
A világszerte egyre nagyobb teret nyerő IoT eszközök az automatizálás révén kényelmessebbé és megbízhatóbbá teszik mindennapjainkat, azonban az internethez való csatlakozásuk miatt nagy veszélynek vannak kitéve a kibertérben. A modern villamosenergia-rendszerek is nagy számban alkalmaznak ilyen okos berendezéseket, amelyek viszont kiberbiztonsági kockázatot jelentenek a hálózat számára. Ennek oka, hogy a nem megfelelően védett eszközöket gyakorlott hackerek könnyedén feltörhetik, és fizikai károkat okozhatnak a villamosenergia-rendszerben. Szélsőséges esetekben ezek a támadók akár a hálózat egy részét teljesen le is béníthatják, így az érintett területeken a fogyasztók hosszú ideig áram nélkül is maradhatnak, amely pedig társadalmi és gazdasági problémákhoz vezethet.
Az előadásban feltárásra kerülnek a kiberbűnözők lehetséges motivációi, a potenciális célpontok, és a hallgatók megismerkedhetnek néhány híresebb villamosenergia-rendszer ellen elkövetett hackertámadással is.

Az előadás időtartama 15-20 perc, melyet követően 10-15 percet biztosítunk az esetleges kérdések tárgyalására.
