---
layout: page_kutej_profilok
tud_title:  Kutatók éjszakája 2025
tud_idopont:  0
kutej_programfelelos: 
kutej_eloado: Rapi Zsolt
---

Rapi Zsolt okleveles vegyészmérnök (PhD) egyetemi docensként dolgozik a BME Szerves Kémia és Technológia Tanszékén. 
A tanszék Szénhidrátalapú makrociklusok kutatócsoportjának vezetője. Kutatási témái a szénhidrátalapú koronaéterek előállítása, az enantioszelektív szintézisek kivitelezése, monoszubsztituált és funkcionalizált ciklodextrinek előállítása és felhasználása, valamint fluoreszcens szenzormolekulák fejlesztése. De szívesen együttműködik más kutatókkal és kutatócsoportokkal is, ez a publikációkban is tetten érhető.
A BME Szerves Kémia és Technológia Tanszéken több magyar és angol nyelvű laboratóriumi gyakorlat vezetője, illetve néhány tárgy társelőadója, gyakorlatvezetője vagy vizsgáztatója. 
Aktív szerepe van az utánpótlás-nevelésben és a tudomány népszerűsítésében; 2008 óta több mint 35 BSc-/MSc-, illetve 3 PhD-hallgató kutatómunkáját koordinálta és koordinálja témavezetőként, illetve konzulensként. 
Az egyetemi hallgatók mellett a közé piskolás és az általános iskolás hallgatókkal is szívesen foglalkozik. Önkéntesen vesz részt a VeBio Tehetség Egyesület munkájában 2005 óta, mind oktatóként, mind szervezőként. 
Az évente júliusban megtartott, 10 napos oktatótáborban matematika felkészítést tart az egyetemi tananyagból a részt vevő diákoknak, valamint látványos éjszakai kémiai kísérletekkel népszerűsíti számukra a kémiát és a kísérletes tudományokat. Szintén évente, az emelt szintű érettségire felkészítő kémiai laborgyakorlatokat vezet a VeBio Egyesület „Szakmai napok” nevű rendezvényének keretén belül, valamint részt vesz ezeknek az eseményeknek a lebonyolításában és előkészítésében.  
A BME Nyílt napján és az Educatio kiállításon, valamint személyesen középiskolákban számos alkalommal tájékoztatta az érdeklődőket a BME VBK és a képzés által megszerezhető szakmák nyújtotta lehetőségekről. 
A BME Gyerekegyetem rendezvényén eddig hét alkalommal tartott látványos kémiai előadásokat a résztvevő diákok számára. 
