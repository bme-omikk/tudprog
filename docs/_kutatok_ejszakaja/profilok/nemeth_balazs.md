---
layout: page_kutej_profilok
tud_idopont: 0
kutej_programfelelos_eloado: Dr. Németh Balázs
kutej_programfelelos: 
kutej_eloado: 
---

A BME Közlekedés- és Járműirányítási Tanszékének címzetes egyetemi docense, oktatási és kutatási területe az önvezető járművek irányítórendszereinek tervezési kérdései. Mérnöki-kutatói hivatása mellett egyben református lelkész. Személyes motivációja a terület kapcsán választ találni a kérdésekre, hogyan lehet képes egy önvezető algoritmus figyelembe venni hatékonyan a közlekedési rendszer minden emberi szereplőjét, milyen megbízhatósági garanciákat képesek nyújtani a gépi tanulásra épülő algoritmusok, valamint hogyan lehetséges etikai szempontokat beépíteni az önvezető járműrendszerek döntéshozási folyamataiba.

A REFORMula Challenge versenyen diák csapatok mérik össze vezetési és programozási tudásukat a kiterjesztett valóságban zajló versenyen. A program különlegessége, hogy a valós járművek ugyanolyan, de nem ugyanazon pályán versenyeznek – a járművek mozgását egy kamera-mobilapplikáció rendszer képezi le egyetlen pályán történő versennyé, ahol már a virtuális önvezető járművek is ringbe szállnak a győzelemért! A facebook.com/mernokmisszio oldalon élőben közvetített programnak a versenyen kívül része a technikai háttér és a Mérnökmisszió szervezésében, a BME Közlekedésmérnöki és Járműmérnöki Kar partnerségével megvalósuló REFORMula Challenge versenysorozat hátterének bemutatása.

 <table class="picture">
<tr>
<td>

<div class="gallery">
    <img src="images/nemeth_balazs.jpg" max-width="250" max-height="200">
  <div class="desc">Dr. Németh Balázs</div>
</div>

</td>
</tr>
</table>
