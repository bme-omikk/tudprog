---
layout: collection
title: F-Faktor Sustainable Development – a developing country perspective
tud_tipus: Tudományos előadás (angol nyelven) Bart van Hoof, Los Andes University, Bogota, Kolumbia
tud_tudomanyterulet: Fenntartható fejlődés
tud_idopont: 2019. november 11.
tud_helyszin: Szervezés alatt
tud_intezmeny: BME GTK Környezetgazdaságtan Tanszék
tud_kapcsolattarto: Dr. Zilahy Gyula, zilahy@eik.bme.hu, 463-4029
tud_url: kornygazd.bme.hu
date: 2019-11-11
---
A fenntartható fejlődés kérdéskörébe tartozó gazdasági, társadalmi és környezeti problémák széleskörű együttműködést követelnek meg a különböző társadalmi szférák (gazdasági, civil, kormányzati érintettek) képviselői és az egyes országok között is.
A különböző természeti környezettel, gazdasági helyzettel és kultúrával rendelkező országok számára azonban mást és mást jelent a fenntarthatóság fogalma. A témával kapcsolatos nemzetközi tárgyalások, mint például a UNFCCC keretében folyó klímatárgyalások tapasztalatai is megerősítik, hogy a problémák és megoldási lehetőségeik különböző értelmezései megnehezítik a konstruktív párbeszédet.
A rendezvény meghívott előadója, a holland származású Bart van Hoof több, mint tizenöt éve él és dolgozik Kolumbiában: tudományos kutatásai mellett számos gyakorlati projekt kialakításában és megvalósításában vett és vesz részt. Előadása során megvilágítja, hogy mit jelent a gyakorlatban a fenntarthatósági projektek megvalósítása egy számos problémával terhelt fejlődő országban.
